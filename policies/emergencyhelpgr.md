
# Πολιτική Απορρήτου
Ενδιαφερόμαστε για την προστασία της ιδιωτικής σας ζωής και ιδιαίτερα για τα Δεδομένα Προσωπικού Χαρακτήρα που σας αφορούν. Η παρούσα Πολιτική αφορά τη χρήση της εφαρμογής λογισμικού για φορητές συσκευές «EmergencyHelp» (στο εξής "Εφαρμογή") που δημιουργήθηκε από την Ιδιωτική Κεφαλαιουχική Εταιρεία με την επωνυμία «ComeTogether Ι.Κ.Ε» και παραχωρείται κατόπιν σχετικής άδειας χρήσης σε επαγγελματίες παροχής υπηρεσιών υγείας. Σκοπός της εφαρμογής είναι η διευκόλυνση έκδοσης, αποθήκευσης και φορητότητας αποτελεσμάτων ιατρικών εξετάσεων μέσω της χρήσης τεχνολογίας Blockchain. 
Η παρούσα πολιτική περιλαμβάνει το είδος των δεδομένων που συλλέγονται, το σκοπό συλλογής και επεξεργασίας των προσωπικών σας δεδομένων και τη νομιμοποιητική βάση για την επεξεργασία, τα μέτρα ασφαλείας που λαμβάνονται για την προστασία των δεδομένων σας, το διάστημα τήρησης τους, καθώς και τα δικαιώματά σας σχετικά. Οι πληροφορίες που σας αφορούν, τυγχάνουν επεξεργασίας μόνο για τους σαφώς αναφερόμενους στη παρούσα πολιτική σκοπούς.

## Υπεύθυνος Επεξεργασίας
Για τους σκοπούς της παρούσας εφαρμογής Υπεύθυνος Επεξεργασίας είναι ο κατά περίπτωση επαγγελματίας παροχής υπηρεσιών υγείας, στον οποίο έχετε απευθυνθεί για την διενέργεια των εξετάσεων σας. 

## Πληροφορίες που τυγχάνουν επεξεργασίας
«Προσωπικά Δεδομένα» είναι κάθε πληροφορία η οποία μπορεί να χρησιμοποιηθεί για την ταυτοποίηση ενός φυσικού προσώπου. 
Κύρια λειτουργία της εφαρμογής είναι  -σε συνεργασία με το κέντρο υγείας/επαγγελματία υγείας που παρέχει υπηρεσίες υγείας προς τον εκάστοτε χρήστη- η δυνατότητα άμεσης εξατομικευμένης πρόσβασης σε αποτελέσματα ιατρικών του εξετάσεων. Προκειμένου ο χρήστης να μπορεί μέσω της εφαρμογής να παρακολουθεί με ασφάλεια τις πληροφορίες του σχετικά με τα αποτελέσματα των ιατρικών του εξετάσεων, κατά την εγγραφή και χρήση της εφαρμογής, παρέχει δεδομένα ταυτοποίησης και επικοινωνίας (όπως το όνοματεπώνυμό, τη διεύθυνση ηλεκτρονικού ταχυδρομείου e-mail, τον κωδικό πρόσβασης). Προκειμένου να καταστεί εύκολη η πρόσβαση και η παρακολούθηση των ιατρικών σας εξετάσεων, με την χρήση κατάλληλων τεχνικών και οργανωτικών μέτρων, που εγγυάται την ενδεδειγμένη ασφάλεια των δεδομένων σας (χρήση κρυπτογράφησης), τα αποτελέσματα των ιατρικών σας εξετάσεων καταχωρούνται στο περιβάλλον της Εφαρμογής. Τέλος, ενδέχεται στο πλαίσιο λειτουργίας της παρούσας Εφαρμογής στο περιβάλλον της Google Play, να ζητηθεί από τον χρήστη η πρόσβασης σε Φωτογραφίες, Πολυμέσα και Αρχεία της συσκευής του. Στην περίπτωση αυτή, κατόπιν σχετικής ενημέρωσης για τον σκοπό της επεξεργασίας και πριν από την συλλογή των δεδομένων σας, θα ζητηθεί η ρητή συγκατάθεσή σας. 

## Συλλογή πληροφοριών με αυτοματοποιημένα μέσα
Επιπλέον, η Εφαρμογή μπορεί να συλλέγει ορισμένες πληροφορίες αυτόματα, συμπεριλαμβανομένων, ενδεικτικά, του τύπου της κινητής συσκευής που χρησιμοποιείτε, του μοναδικού αναγνωριστικού της συσκευής σας και πληροφοριών σχετικά με τον τρόπο που χρησιμοποιείτε την Εφαρμογή. Μπορείτε να σταματήσετε εύκολα τη συλλογή πληροφοριών από την Εφαρμογή απεγκαθιστώντας την. Μπορείτε να χρησιμοποιήσετε τις τυπικές διαδικασίες απεγκατάστασης που ενδέχεται να είναι διαθέσιμες ως μέρος του λειτουργικού της κινητής σας συσκευής. 

## Γιατί χρησιμοποιούμε τα Προσωπικά σας Δεδομένα;
Χρησιμοποιούμε τα δεδομένα σας για τους ακόλουθους σκοπούς:
●	Για την έκδοση, διαχείριση και φορητότητα των ιατρικών σας αποτελεσμάτων.
●	Για να διεκπεραιώσουμε τυχόν παράπονα σας.
●	Για την αποστολή σε εσάς επικοινωνίας μέσω Newsletter, SMS, ή άλλων εφαρμογών πολυμέσων (Viber, Messenger) που αφορά σε νέα σχετικά με την δραστηριότητά μας.
●	Για την κατανόηση και ανάλυση των αποτελεσμάτων των προωθητικών ενεργειών μας. 
●	Για τη διεκπεραίωση των αιτημάτων σας και την ικανοποίηση των δικαιωμάτων σας, αναφορικά με τα προσωπικά σας δεδομένα.
●	Για να προβαίνουμε σε ανίχνευση, πρόληψη και αντιμετώπιση απάτης ή λοιπών παράνομων δραστηριοτήτων.
●	Για τη προστασία δικαιωμάτων, περιουσιακών στοιχείων δικών μας ή τρίτων.

Άλλοι σκοποί: μπορεί να χρησιμοποιήσουμε τα δεδομένα σας με άλλους τρόπους. Στη περίπτωση αυτή θα παρέχουμε ειδικές ειδοποιήσεις προς ενημέρωσής σας όταν συλλέγουμε τα δεδομένα, ενώ θα εξασφαλίζουμε προ της επεξεργασίας τη συγκατάθεσή σας, όπου αυτή απαιτείται. Για την πραγμάτωση των σκοπών αυτών θα προβούμε στη συλλογή και εν γένει επεξεργασία μόνο όσων δεδομένων είναι συμβατά με τον σκοπό της επεξεργασίας.




## Σε ποιους διαβιβάζουμε τα προσωπικά σας δεδομένα; 
Τα δεδομένα προσωπικού χαρακτήρα που συλλέγουμε, δύνανται να διαβιβάζονται σε τρίτους. Ειδικότερα:

●	Σε οποιαδήποτε αρμόδια εποπτική, δημόσια ή δικαστική αρχή, εφόσον αυτό επιβάλλεται από το εκάστοτε ισχύον νομοθετικό πλαίσιο ή από δικαστική απόφαση. 
●	Σε λοιπούς τρίτους εξωτερικούς συνεργάτες μας που εκτελούν επεξεργασίες για λογαριασμό μας και δεσμεύονται όπως και εμείς για αντίστοιχο επίπεδο προστασίας των δεδομένων σας, όπως, πάροχοι προϊόντων ή/και υπηρεσιών πληροφορικής ή/και υποστήριξης πάσης φύσεως πληροφοριακών και ηλεκτρονικών συστημάτων και δικτύων. 

Δεν γνωστοποιούμε τα προσωπικά σας δεδομένα σε τρίτα μέρη εκτός Ευρωπαϊκής Ένωσης σε χώρες όπου δεν υπάρχει κατάλληλο καθεστώς προστασίας δεδομένων. Ωστόσο, σε περίπτωση που θα χρειαστεί να πραγματοποιηθεί μια τέτοια μεταφορά δεδομένων, θα λάβουμε κάθε δυνατό μέτρο για να διασφαλίσουμε ότι τα δεδομένα σας αντιμετωπίζονται με ασφάλεια. 

## Νομικές βάσεις για επεξεργασία των προσωπικών σας δεδομένων  
Η επεξεργασία των Δεδομένων Προσωπικού Χαρακτήρα που σας αφορούν στηρίζεται σε τέσσερις νομικές βάσεις: 

●	Εκτέλεση συμβάσεως: όταν η επεξεργασία των προσωπικών σας δεδομένων είναι απαραίτητη για την εκπλήρωση των συμβατικών μας υποχρεώσεών προς τον Υπεύθυνο Επεξεργασίας. 
●	Έννομη υποχρέωση: όταν υποχρεούμαστε να επεξεργαζόμαστε τα προσωπικά σας δεδομένα ώστε να συμμορφωθούμε με μία έννομη υποχρέωση είτε να παρέχουμε πληροφορίες σε ένα δημόσιο φορέα  ή αρχή επιβολής του νόμου.
●	Έννομο συμφέρον: ενδέχεται να επεξεργαστούμε δεδομένα σχετικά με εσάς όταν έχουμε έννομο συμφέρον κατά την εκτέλεση  μιας  σύννομης δραστηριότητας  έτσι ώστε να διασφαλίσουμε την συνέχεια της δραστηριότητας αυτής, αρκεί αυτή να μην υπερβαίνει τα συμφέροντα σας, είτε
●	Η συγκατάθεσή σας: Προκειμένου τα δεδομένα σας να τύχουν επεξεργασία θα ζητηθεί από τον Υπεύθυνο επεξεργασίας η ρητή  συγκατάθεσή σας. Η επεξεργασία των προσωπικών σας δεδομένων θα γίνει μόνον, εφόσον συμφωνήσετε προς αυτό. Μπορείτε να αποσύρετε την συγκατάθεσή σας οποτεδήποτε, χωρίς αναδρομικό αποτέλεσμα, επικοινωνώντας στο email: 24healthassist@gmail.com. 

## Τα δικαιώματά σας
Τα δικαιώματά σας σύμφωνα με τον Κανονισμό (ΕΕ) 2016/679 του Ευρωπαϊκού Κοινοβουλίου και του Συμβουλίου, της 27ης Απριλίου 2016, για την προστασία των φυσικών προσώπων έναντι της επεξεργασίας των δεδομένων προσωπικού χαρακτήρα και για την ελεύθερη κυκλοφορία των δεδομένων αυτών (Γενικός Κανονισμός για την Προστασία Δεδομένων) είναι τα εξής:

●	Δικαίωμα πρόσβασης στα προσωπικά σας δεδομένα που τυγχάνουν επεξεργασίας.
●	Δικαίωμα διόρθωσης ελλιπών ή ανακριβών σας δεδομένων σας.
●	Δικαίωμα διαγραφής των προσωπικών σας δεδομένων. 
●	Δικαίωμα περιορισμού της Επεξεργασίας των δεδομένων σας.
●	Δικαίωμα φορητότητας των δεδομένων σε εσάς ή σε τρίτους. Μπορείτε να λαμβάνετε,  τα δεδομένα προσωπικού χαρακτήρα που σας αφορούν, σε δομημένο, κοινώς χρησιμοποιούμενο και αναγνώσιμο από μηχανήματα μορφότυπο, καθώς και να τα διαβιβάζετε, υπό τις νόμιμες προϋποθέσεις, σε άλλον υπεύθυνο επεξεργασίας αρκεί αυτό να μην επηρεάζει  δυσμενώς τα δικαιώματα και τις ελευθερίες άλλων (μόνο για αυτοματοποιημένη επεξεργασία  πληροφοριών τις οποίες παρείχατε με τη συγκατάθεσή σας ή για την εκτέλεση σύμβασης.)
●	Δικαίωμα εναντίωσης στην επεξεργασία των προσωπικών σας δεδομένων, ανά πάσα στιγμή. Δυνάμεθα να μην ικανοποιήσουμε το εν λόγω δικαίωμά σας, εφόσον καταδείξει επιτακτικούς και νόμιμους λόγους επεξεργασίας που υπερισχύουν των συμφερόντων, των δικαιωμάτων και των ελευθεριών σας ή για θεμελίωση, άσκηση ή υποστήριξη νομικών αξιώσεων.  
●	Δικαίωμα να υποβάλετε καταγγελία στην Αρχή Προστασίας Δεδομένων Προσωπικού Χαρακτήρα (www.dpa.gr), εφόσον θεωρείτε ότι προσβάλλονται τα δικαιώματά σας με οποιονδήποτε τρόπο (δικαίωμα καταγγελίας στην Αρχή). Ταχυδρομική Διεύθυνση: Λεωφόρος Κηφισίας 1-3, Τ.Κ. 115 23, Αθήνα, τηλεφωνικό κέντρο: +30 210 6475600, ηλεκτρονικό ταχυδρομείο: contact@dpa.gr

Για οποιαδήποτε επιπλέον πληροφορία, καθώς και για την άσκηση των ως άνω δικαιωμάτων παρακαλώ απευθυνθείτε εγγράφως στην ηλεκτρονική διεύθυνση 24healthassist@gmail.com . Κατά κανόνα, το αίτημά σας θα ικανοποιείται, εντός μηνός από την παραλαβή του. Οι πληροφορίες, κάθε ανακοίνωση καθώς και όλες οι ενέργειες που αναλαμβάνονται κατά τα άρθρα 15 έως 22 και 34 GDPR, παρέχονται δωρεάν.
Οποιοδήποτε αίτημα σας σχετικά με την άσκηση των παραπάνω δικαιωμάτων σας θα προωθηθεί άμεσα από την ComeTogether Ι.Κ.Ε» (Εκτελών την Επεξεργασία) στον Υπεύθυνο επεξεργασίας (επαγγελματία υγείας) προς εξέταση και ικανοποίησή του.

## Ασφάλεια και Διατήρηση των Προσωπικών σας δεδομένων 
Διατηρούμε τα προσωπικά δεδομένα σας για το εκάστοτε απαιτούμενο από την νομοθεσία χρονικό διάστημα κατά το οποίο οι αρμόδιες δημόσιες αρχές έχουν δικαίωμα να ελέγξουν την Εταιρία μας. Τα προσωπικά σας δεδομένα διατηρούνται μόνο για το χρονικό διάστημα που απαιτείται για τους σκοπούς της επεξεργασίας τους, ήτοι όσο διαρκεί η σύμβαση, η συναίνεσή σας, οι νομικές μας υποχρεώσεις και το έννομό μας συμφέρον ανά περίπτωση. Όταν η επεξεργασία των προσωπικών σας δεδομένων δεν είναι πλέον αναγκαία, τα δεδομένα σας θα καταστρέφονται με ασφαλή και αποδεδειγμένο τρόπο. Θα διατηρήσουμε τα δεδομένα που παρέχονται από τον χρήστη για όσο διάστημα χρησιμοποιεί την Εφαρμογή, αλλά όχι για χρονικό διάστημα μεγαλύτερο του έτους από την απεγκατάστασή της.
Η διαδικασία επεξεργασίας προσωπικών δεδομένων διεξάγεται με τρόπο που να διασφαλίζεται το απόρρητο αυτής. Εφαρμόζουμε κατάλληλα τεχνικά και οργανωτικά μέτρα προκειμένου να διασφαλίζεται το κατάλληλο επίπεδο ασφάλειας των δεδομένων σας έναντι των κινδύνων από τυχαία ή αθέμιτη καταστροφή, τυχαία απώλεια, αλλοίωση, απαγορευμένη διάδοση ή πρόσβαση και κάθε άλλη μορφή αθέμιτης επεξεργασίας. 
Τα δεδομένα που μας παρέχετε προστατεύονται με κατάλληλες τεχνικές ασφάλειας πληροφοριών για την εξασφάλιση τόσο της ασφαλούς μεταφοράς τους μέσω του διαδικτύου, όσο της ασφαλούς αποθήκευσης σε Πληροφοριακά Συστήματα. Απαιτούμε από όλα τα τρίτα μέρη που ενδέχεται να τύχουν λήψης προσωπικών σας δεδομένων, να διαθέτουν τα κατάλληλα μέτρα τεχνικής και επιχειρησιακής ασφάλειας για την προστασία των προσωπικών σας δεδομένων, σύμφωνα με τη νομοθεσία της Ελλάδας και της ΕΕ για την προστασία των δεδομένων.

## Πληροφορίες που αφορούν ανηλίκους
Η εφαρμογή και οι υπηρεσίες μας δεν προορίζονται για χρήση από ανήλικους κάτω των 13 ετών. Δεν συλλέγουμε Προσωπικά Δεδομένα ανηλίκων κάτω των 15 ετών χωρίς την συγκατάθεση από γονέα ή κηδεμόνα. Εάν είστε γονέας ή κηδεμόνας τέκνου νεότερου των 13 ετών και ανησυχείτε πως το τέκνο σας μπορεί να μας έχει παράσχει προσωπικά του δεδομένα, παρακαλώ επικοινωνήστε μαζί μας στο 24healthassist@gmail.com

## Ειδικές Κατηγορίες Δεδομένων
Σας ζητούμε να μην μας αποκαλύπτετε μέσω της εφαρμογής ή μέσω e-mail τραπεζικά σας δεδομένα, καθώς και ευαίσθητα προσωπικά σας δεδομένα. Η επεξεργασία δεδομένων προσωπικού χαρακτήρα αυτής της κατηγορίας δεν εξυπηρετεί σε καμία περίπτωση τους σκοπούς της επεξεργασίας, όπως αυτοί ορίζονται παραπάνω.

## Περιεχόμενο τρίτων μερών στην εφαρμογή και υπερσύνδεσμοι (Links)
Η  ComeTogether Ι.Κ.Ε δεν ευθύνεται για το περιεχόμενο και τις υπηρεσίες λοιπών τρίτων μερών στους οποίους παραπέμπει μέσω συνδέσμων, hyperlinks ή banners τους (περιλαμβανομένων, χωρίς περιορισμό, ιστοτόπους κοινωνικής δικτύωσης όπως π.χ. το Facebook, Twitter, Instagram, YouTube, Pinterest, Google+). Η διαχειρίστρια δεν εγγυάται ούτε δύναται να ελέγχει  τη διαθεσιμότητα, το περιεχόμενο και την πολιτική διαχείρισης προσωπικών δεδομένων του ιστότοπου που παρατίθεται με σύνδεσμο (link). Συνεπώς για οποιοδήποτε πρόβλημα παρουσιαστεί κατά την επίσκεψη/χρήση τους, οφείλετε να απευθύνεστε στους αντίστοιχους ιστοτόπους που φέρουν την αποκλειστική ευθύνη για την παροχή των υπηρεσιών τους. Η πρόσβαση με τη χρήση των παρεχόμενων συνδέσμων στον εκάστοτε διαδικτυακό τόπο λαμβάνει χώρα με την αποκλειστική ευθύνη του ίδιου του χρήστη. 
Περαιτέρω, για την παροχή της εφαρμογής στους χρήστες η ComeTogether Ι.Κ.Ε χρησιμοποιεί το περιβάλλον της Google Play, (λογισμικό και οι υπηρεσίες), που επιτρέπει στους προγραμματιστές να διανέμουν υπηρεσίες σε χρήστες. Για τη διαρκή εξέλιξη και βελτίωση του Google Play, των συναφών προϊόντων και υπηρεσιών, καθώς και της εμπειρίας των χρηστών και των Προγραμματιστών στα προϊόντα και τις υπηρεσίες της Google, η Google μπορεί να συλλέγει συγκεκριμένα στατιστικά στοιχεία χρήσης από το Google Play και τις Συσκευές, συμπεριλαμβανομένων, ενδεικτικά, πληροφοριών σχετικά με τον τρόπο χρήσης του Προϊόντος, του Google Play και των Συσκευών. Για περισσότερες πληροφορίες σας ενθαρρύνουμε να επισκεφτείτε τις πολιτικές τις Google (https://policies.google.com/privacy?hl=de#infocollect, https://support.google.com/googleplay/android-developer/answer/9959470 )
Η παρούσα δήλωση περί προστασίας προσωπικών δεδομένων δεν ισχύει όσον αφορά την πρόσβαση του χρήστη σε άλλες εφαρμογές/ιστοσελίδες/πλατφόρμες/λογισμικά και υπηρεσίες. Παρακαλούμε ανατρέξτε στις πολιτικές απορρήτου αυτών των εφαρμογών/ιστοσελίδων/πλατφόρμων/λογισμικών και υπηρεσιών για περισσότερες πληροφορίες σχετικά με το πώς χειρίζονται τα δεδομένα σας.

## Ενημέρωση της παρούσας πολιτικής 
Η τελευταία ενημέρωση της παρούσας πολιτικής πραγματοποιήθηκε στις 15/01/2021
•	Σας ενημερώνουμε ότι αυτή η πολιτική ενδέχεται να αλλάξει κατά περιόδους. Εφόσον αποφασίσουμε να αλλάξουμε την πολιτική μας θα σας ενημερώσουμε μέσω ειδοποίησης σε εμφανές σημείο της εφαρμογής. 
•	Εφόσον αποφασίσουμε να διαφοροποιήσουμε ουσιωδώς την επεξεργασία των προσωπικών σας δεδομένων, θα λάβετε προηγούμενη ενημέρωση, ή όπου απαιτείται θα ζητηθεί η συγκατάθεσή σας πριν την εφαρμογή της νέας πολιτικής. 

## Επικοινωνία
Για οποιαδήποτε απορία ή σχόλιο αναφορικά με την παρούσα πολιτική μας, παρακαλούμε μην διστάσετε να επικοινωνήσετε μαζί μας στην ηλεκτρονική διεύθυνση: 24healthassist@gmail.com

